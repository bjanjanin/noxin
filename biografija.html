<!-- $title Biografija -->
<!-- $keywords Noxin, biografija, sastav, grupa, pop, rock, Zabok, Oroslavje -->
<!-- $desc Biografija grupe Noxin -->

<!-- @include _header -->

<!-- @include _masthead -->

<div class="l-container">
	<section class="l-main-content">
		<h1><!-- $title --></h1>
		<div class="l-grid">
			<div class="l-column l-smartphone-one-whole l-tablet-two-thirds l-desktop-two-thirds">
				<article class="box box-plain base-border-radius">
					<p><b>Noxin</b> je peteročlani sastav iz Hrvatskog zagorja kojeg čine <strong>Sebastijan Fuštin</strong> (vokal), <strong>Emil Gredičak</strong> (gitara), <strong>Mladen Barbić</strong> (bas), <strong>Vedran Medić</strong> (bubnjevi) i <strong>Robert Kuščar</strong> (klavijature).</p>
					<h2 class="box-plain-alt-title">Počeci</h2>
					<p>Bend je nastao <b>2001</b>. godine i od tada stvara autorske uratke te nastupa pretežno po Hrvatskom zagorju, Zagrebu i sjeverozapadnoj Hrvatskoj. Prvog bubnjara, <strong>Gorana Popovića</strong>, koji od svirke u bendu odustaje posvećujući se drugim glazbenim projektima i fotografiji, mijenja <strong>Tomislav Piljek</strong>. Od početka 2011. za bubnjevima pak sjedi <strong>Vedran Medić</strong>. Drugi vokalist <strong>Darko Kopajtić</strong> zbog poslovnih se obaveza još na samom početku rada benda povukao iz aktivne postave. Danas pjeva u bandu <b>Flying&nbsp;Rabbit</b>.</p>
					<h2 class="box-plain-alt-title">Koncerti</h2>
					<p>Od koncertnih nastupa svakako treba izdvojiti nastup na <b>Antidora</b> festivalu 2001. godine u zagrebačkoj <b>Tvornici</b>, nastupe na oproštajnoj turneji <b>Shamrock Roversa</b> u klubovima <b>Sax!</b>, <b>Aquarius</b> i <b>Pauk</b> u rujnu i listopadu 2003. godine, na <b>Tabor Film Festivalu</b> u Tuheljskim Toplicama zajedno s <b>Gustafima</b> 2005. te više gostovanja na najdugovječnijem hrvatskom demo festivalu <b><abbr title="Hrvatski Glazbeni Festival">HGF</abbr></b>-u i Zagorje Kul Festu. Tu je i nastup na <b>Dočeku pola nove godine</b> 2008. u Đakovu, nastupi na večerima <b>Novi zvuk</b> u <b>Sax!</b>-u, te na <b>Mars Moon Festu</b> u Slavonskom Brodu 2012. Kao posebne nastupe bend će izdvojiti gostovanja u Dubrovniku i Osijeku te posebice proslavu 10 godina benda koncertom na <b><abbr title="Hrvatska Radio Televizija">HRT</abbr></b>-u u studiju <b>Zvonimir Bajsić</b> koji je izravno prenošen na <b>Radio&nbsp;Sljemenu</b>.</p>
					<h2 class="box-plain-alt-title">Izdanja</h2>
					<p>Svoj album prvijenac <strong>Noxin & agenti</strong> bend izdaje za Kondorcomm 2007. godine. Kao posebnost albuma treba spomenuti brojne izvođače koji su na njemu gostovali, a to su <b>Ivanka Mazurkijević</b>, <b>Davorin Bogović</b>, <b>Maja Posavec</b>, <b>Tomislav Goluban</b>, <b>Jakša Kriletić Jordes</b>, <b>Miro Odak</b>, <b>Nikola Ćeran</b>, <b>Arieb Azhar</b>, pa čak i <b>Ljudevit Grgurić&nbsp;-&nbsp;Grga</b>.</p>
					<p>Noxin se na poziv idejnog začetnika i producenta <b>Ivice Duspare - Dusa</b> našao i na kompilaciji <b>Novi zvuk</b>, koja je u izdanju Croatia Recordsa izašla 2009. Biti među 10 odabranih bendova nije mala stvar, kad znamo koliko dobrih i kvalitetnih sastava ima. Na album je uvrštena pjesma <em>Da ljubav je</em> u kojoj su vokalne dionice povjerene odličnoj mladoj glumici i nekadašnjoj vokalistici benda <b>Detour Maji Posavec</b>, i to u remix verziji koju je napravio Kempes. Video spot za pjesmu koji je radio <b>Tomislav Pović</b> uvršten je kao <i>new entry</i> na <b>VIP Music Club LP</b> 27. kolovoza na 25. mjestu. Malo po malo, video se penjao na top listi na deveto mjesto, pa šesto, peto, četvrto, treće, da bi 8. listopada postao i broj jedan. Pjesma je na prvom mjestu provela dva tjedna, a ukupno je na top listi bila čak 15&nbsp;tjedana.</p>
					<p>Nakon duge procedure početkom 2011. izašao je novi, drugi po redu album benda, <strong>Almanah</strong>. Na albumu se nalazi 12 pjesama koje su tijekom 2010. snimane u studijima Carmen u Oroslavju i Kasandra u Tugonici. I ovaj album objavila je izdavačka kuća Kondorcomm. S albuma su skinuti singlovi <em>Izgubljen</em>, <em>Utorak</em> i <em>Nema vremena</em> koje prate i video spotovi te <em>Dežurni krivac.</em> Iako se na prvom albumu pojavljuju mnogi gosti, na drugom se osim puhačkog trojca <b>Mihovilić - Ciglenečki - Profeta</b> te <b>Davora Totovića</b> koji je svirao harmoniku, pojavljuje tek <b>Željko Krušlin Kruška</b>. Kruška je s bendom otpjevao pjesmu <em>Dok orkestar svira</em> koja je premijerno izvedena na <b>Međimurskom festivalu</b> u Čakovcu u studenom 2010. Kruška i Noxin su također snimili i obradu Kruškine pjesme <em>Anđela</em> koja se nalazi na njegovom albumu <b>Kruška i prijatelji - Divno je biti nekome&nbsp;nešto</b>.</p>
					<h2 class="box-plain-alt-title">Sadašnjost i budućnost</h2>
					<p>Bend trenutno sprema nove projekte, o kojima ćete biti na vrijeme i među prvima&nbsp;obaviješteni.</p>
				</article>
			</div>

			<aside class="l-column l-smartphone-one-whole l-tablet-one-third l-desktop-one-third">
				<article class="box box-highlight-alt base-border-radius">
					<h2 class="box-highlight-alt-title">Glavom i bradom</h2>
					<ul class="box-unordered-list">
						<li class="box-unordered-list-item">Mladen Barbić <b class="box-strong">Bas</b></li>
						<li class="box-unordered-list-item">Sebastijan Fuštin <b class="box-strong">Glas</b></li>
						<li class="box-unordered-list-item">Emil Gredičak <b class="box-strong">Gitare</b></li>
						<li class="box-unordered-list-item">Robert Kuščar <b class="box-strong">Klavijature</b></li>
						<li class="box-unordered-list-item">Vedran Medić <b class="box-strong">Bubnjevi</b></li>
					</ul>
				</article>
				<article>
					<h2 class="visually-hidden">Za one koji žele znati više</h2>
					<ul class="box-unordered-list">
						<li class="box-unordered-list-item">
							<a href="prijatelji.html" class="box-link-alt base-border-radius">Prijatelji</a>
						</li>
						<li class="box-unordered-list-item">
							<a href="biography.html" class="box-link-alt base-border-radius fancybox fancybox.iframe">Biography in English</a>
						</li>
					</ul>
				</article>
			</aside>
		</div>
	</section>
</div>
	
<!-- @include _menu -->

<!-- @include _footer -->